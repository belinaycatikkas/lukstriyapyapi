Aethel Konsept – Türkiye’ye Güveniyor, Güçlü Finansal Yapımızla Yatırımlarımıza Kararlılıkla Devam Ediyoruz

1990’lı yıllardan bu yana yalnızca binalar değil, değer üreten mimari eserler geliştiriyoruz.
Fark yaratmak için çoğu kişinin cesaret edemediği yöntemleri benimsiyor, özgün ve yüksek standartlı projeleri kararlılıkla hayata geçiriyoruz. Her katın, hatta her dairenin bir diğerinden bilinçli şekilde farklı tasarlandığı projelerimizde; yalnızca dış cephede değil, iç mekânda da mücevher işçiliği gösteren bir mimari anlayışla çalışıyoruz.

Aethel Konsept projeleri sıradan konut kategorisine sığmaz.
Her biri nitelikli, özgün, karakter sahibi ve mimari kimliği güçlü yapılardan oluşur. Kentsel dokuda hemen fark edilir, bulundukları bölgenin vitrini hâline gelir.

Vizyonumuz: Dünyanın Hayranlık Duyduğu Yapıları Türkiye’de İnşa Etmek

Hedefimiz; ilkeli, yenilikçi ve sürdürülebilir yaklaşımımızdan taviz vermeden, dünya mimarisiyle tam uyumlu projeler üretmek.
Bugün yurt dışında önünden geçerken hayranlıkla izlediğimiz binaların benzerlerini ülkemizin topraklarında, çağın ötesine taşan bir üslupla inşa etmektir.

Geleceğin Binalarını Bugünden İnşa Ediyoruz

Aethel Konsept projeleri; yüksek mimari kimliği, teknik üstünlüğü ve özgün tasarımıyla şehirlerde yeni bir estetik çizgi oluşturuyor.
Nasıl ki Gaudí’nin eserleri sokakta yürürken bir anda insanı durduran bir etki bırakıyorsa, Aethel Konsept’in tasarımları da benzer şekilde bulundukları bölgenin havasını değiştiriyor; tekdüze yapıların arasında masalsı bir duruş sergiliyor.

Yatırımcılar İçin Güçlü Bir Değer: Yüksek Prim Oranları

Aethel Konsept projelerinde yapılan yatırımlar, son yıllarda istikrarlı şekilde en yüksek prim oranlarına ulaşarak yatırımcısına kazandırmaya devam ediyor.
Geride bıraktığımız dönemin verilerine baktığımızda, projelerimizin başlangıç fiyatlarıyla bugünkü değerleri arasındaki fark, gayrimenkul alımının ne kadar güçlü ve güvenilir bir yatırım olduğunu açıkça gösteriyor.

Sadece Yapılar Değil, Şehir Siluetine Değer Katan Eserler Üretiyoruz

Finansal gücümüz ve vizyoner mimari yaklaşımımızla, bulunduğumuz bölgelerde sadece binalar değil, kimlik kazandıran yapılar inşa ediyoruz.
Attığımız her adımda “Ülkemize nasıl daha fazla katma değer sağlarız?” sorusunu merkeze koyuyoruz.

Bundan sonra da:

Ülke ekonomisine katkı sağlamaya,

Çağın gerektirdiği sağlıklı, güvenli ve estetik yaşam alanları üretmeye,

Türkiye’nin geleceğine mimarlık ve şehircilik alanında destek vermeye

kararlılıkla devam edeceğiz.

Belin Ay Çatıkkaş

Aethel Konsept – Yönetim Kurulu Başkanı